---
extends:
    web: _layouts.post
    api: _layouts.api.post
section: content
title: পটেটো পিনহুইল
subtitle: খুব সহজেই তৈরি করে ফেলুন মজাদার পটেটো পিনহুইল
excerpt: খুব সহজেই তৈরি করে ফেলুন মজাদার পটেটো পিনহুইল
date: "2020-05-21"
metaImage: "/assets/images/recipes/potato-pinwheel-fried.jpg"
categories: ["নাস্তা"]
---

চলুন দেখে নেয়া যাক মজাদার নাস্তা পটেটো পিনহুইল তৈরির রেসিপি।

## উপকরণ

- আলু (৩ টি)
- ময়দা (১ কাপ)
- ডিমের সাদা অংশ (২ টা)
- সুজি (১ টেবিল চামচ)
- লবন (স্বাদমতো)
- আদা বাটা (১ চা চামচ)
- হলুদের গুড়া (১ চা চামচ)
- মরিচের গুড়া (১ চা চামচ)
- গোল মরিচের গুড়া (১ চা চামচ)
- পাঁচ ফোড়নের গুড়া (১ চা চামচ)
- ভাজা জিরার গুড়া (১ চা চামচ)


![পটেটো পিনহুইল - ভাজার আগে](/assets/images/recipes/potato-pinwheel.jpg)

![পটেটো পিনহুইল](/assets/images/recipes/potato-pinwheel-fried.jpg)

## রন্ধনপ্রণালী

প্রথমেই একটা পাত্রে ময়দা, সুজি আর স্বাদমতো লবন নিয়ে ভালো করে মিশিয়ে নিন। এবার এতে ১ টেবিল চামচ তেল
আর পরিমানমতো পানি দিয়ে ডো তৈরি করতে হবে। ডো অনেকটা রুটির ডো এর মত হবে। এবারে এটা সামান্য তেল
মেখে ঢেকে রেখে দিন ১ ঘন্টার জন্য।

এবার আলু সেদ্ধ করে খোসা ছাড়িয়ে ভর্তা করে নিন। এবার এতে পাঁচফোড়নের গুড়া, জিরার গুড়া, গোল মরিচের গুড়া,
মরিচের গুড়া, হলুদের গুড়া আর আদা বাটা দিয়ে ভালো করে ভর্তার সাথে মিশিয়ে নিন।

এবারে ডো টা চারকোনা করে বেলে নিন। অনেকটা পরোটা যেমনটা হয় সেরকম করে। এবারে এর উপরে আলুর মিশ্রনটি
ভালোভাবে ছড়িয়ে দিন। এবারে একপ্রান্ত থেকে রোল করে বড় একটা চাকতির মত তৈরি করুন, তারপর ছুড়ি দিয়ে কেটে
কেটে পিনহুইলগুলো তৈরি করে নিন।

এবারে ডিমের সাদা অংশে পিনহুইলগুলোকে ডুবিয়ে নিয়ে ডুবো তেলে বাদামী করে ভেজে নিন। গরম গরম পরিবেশন করুন।
