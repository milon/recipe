---
extends:
    web: _layouts.post
    api: _layouts.api.post
section: content
title: কাঁচা আমের জেলি
subtitle: সুস্বাদু এবং স্বাস্থ্যকর কাঁচা আমের জেলি তৈরির রেসিপি
excerpt: সুস্বাদু এবং স্বাস্থ্যকর কাঁচা আমের জেলি তৈরির রেসিপি
date: "2020-07-15"
metaImage: "/assets/images/recipes/kacha-aamer-jelly.jpg"
categories: ["নাস্তা"]
---

চলুন দেখে নেয়া যাক সুস্বাদু এবং স্বাস্থ্যকর কাঁচা আমের জেলি তৈরির রেসিপি।

## উপকরণ

- কাঁচা আম (৩০০ গ্রাম)
- চিনি (২ কাপ)
- লেবুর রস (২ চা চামচ)
- সবুজ ফুড কালার (১ চিমটি)

![কাঁচা আমের জেলি](/assets/images/recipes/kacha-aamer-jelly.jpg)

## রন্ধনপ্রণালী

প্রথমেই কাঁচা আমের খোসা ছাড়িয়ে, আটি বাদ দিয়ে ছোট ছোট টুকরা করে কেটে ধুয়ে নিন। এবারে একটা পাত্রে ৫০০
মিলি পানি নিয়ে আম ভালো করে সেদ্ধ করে নিন। আম সেদ্ধ হয়ে একেবারে নরম হয়ে এলে চুলা থেকে নামিয়ে আম
ছেকে পানি আলাদা করে নিন। এই সেদ্ধ আম আপনি চাইলে চাটনি তৈরি করতে ব্যবহার করতে পারেন।

এবারে আমের পানি একটা পাত্রে নিয়ে চুলায় বসিয়ে দিন। চুলায় বসানোর সময় পানিটা মেপে নিন। প্রতি কাপ আমের
পানির জন্য ১ কাপ করে চিনি মিশিয়ে দিন। আমার ২ কাপ পানি হয়েছে, তাই ২ কাপ চিনি দিয়ে দিয়েছি। চিনি দেয়ার
পর ভালো করে নাড়তে থাকুন। চিনি সম্পূর্ণ গলে গেলে তাতে ২ চা চামচ লেবুর রস দিয়ে দিন, এটা প্রিজারভেটিভের
কাজ করবে। এবারে এতে সবুজ ফুড কালার ১ চিমটি দিয়ে দিন। আপনি চাইলে ফুড কালার নাও দিতে পারেন। এবারে
আরো কিছুক্ষণ জ্বাল দিয়ে মিশ্রনটি ঘন করে নিন। মিশ্রনটি ঘন থকথকে হয়ে এলে নামিয়ে নিন।

এবারে একটা কাঁচের পাত্রে গরম থাকা অবস্থাতেই জেলিটা ঢেলে নিন। ঠান্ডা হয়ে গেলে ফ্রিজে রেখে দিন। এই জেলি
ফ্রিজে রেখে প্রায় ৬ মাস পর্যন্ত ভালো থাকে।
