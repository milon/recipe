---
extends: _layouts.post
section: content
title: টুনা মাছের চপ
date: "2020-04-04"
subtitle: সহজেই ক্যানড টুনা মাছ দিয়ে চপ তৈরির রেসিপি
excerpt: সহজেই ক্যানড টুনা মাছ দিয়ে চপ তৈরির রেসিপি
metaImage: "/assets/images/recipes/tuna-fish-chop-2.jpg"
categories: ["নাস্তা"]
---

বর্তমানে সুপার মার্কেটে গেলেই ক্যানড ফুড চোখে পড়ে। আর করোনার কোয়ারেন্টাইনে সার্ভাইব করার জন্য একবার
বাজারে গেলে অনেকগুলো ক্যান কিনে স্টকে রাখাটাই বুদ্ধিমানের কাজ। সেই ক্যানড টুনা দিয়েই আজকের রেসিপি।

## উপকরণ

- টুনা মাছ (১ ক্যান - ১৯০ গ্রাম)
- আলু ভর্তা (১ কাপ)
- হলুদের গুড়া (১ চা চামচ)
- মরিচের গুড়া (১ চা চামচ)
- জিরার গুড়া (১ চা চামচ)
- লেবুর রস (১ টেবিল চামচ)
- ডিম (১ টা)
- কাঁচা মরিচ (২-৩ টা)
- ধনে পাতা (স্বাদমত)
- লবন (স্বাদমত)

![ভাজার আগে](/assets/images/recipes/tuna-fish-chop-1.jpg)

![ভাজার পরে](/assets/images/recipes/tuna-fish-chop-2.jpg)

## রন্ধনপ্রণালী

প্রথমেই টুনা মাছকে ক্যান থেকে বের করে ভাল করে পানি ঝড়িয়ে নিন, প্রয়োজনে মাছ চিপে চিপে পানি বের করে
ফেলুন। টুনা মাছ কেনার সময় লক্ষ্য রাখবেন, টুনা যেন পানিতে ভেজানো হয়। তেলে ডোবানো টুনাতে এই চপ ভালো
হবে না। একটি বড় মিক্সিং বোলে মাছ সহ সব উপকরন নিয়ে ভাল করে মাখিয়ে নিন। যদি দেখেন মিশ্রনটি বেশি
শক্ত হয়ে গেছে, তাহলে সামান্য পরিমানে পানি দিতে পারেন। আর মিশ্রনটি যদি বেশি নরম হয়ে যায় তাহলে খুব
সামান্য পরিমানে বেসন অথবা চালের গুড়া অথবা আটা ব্যবহার করতে পারেন। এবার ছোট ছোট করে চপের আকারে
করে ডুবো তেলে বাদামী করে ভেজে নিন। ভাজার সময় লক্ষ্য রাখবেন যাতে চুলার তাপমাত্রা মিডিয়াম থাকে। বেশি
তাপে ভাজলে চপের বাইরে টা খুব তাড়াতাড়ি বাদামী হয়ে যাবে, কিন্তু ভেতরে কাঁচা থেকে যেতে পারে। এবার গরম গরম
পরিবেশন করুন।
