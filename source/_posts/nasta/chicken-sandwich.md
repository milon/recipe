---
extends: _layouts.post
section: content
title: "নাস্তার রেসিপি: চিকেন স্যান্ডউইচ"
subtitle: মাত্র ১০ মিনিটেই চিকেন স্যান্ডউইচ তৈরির রেসিপি
excerpt: মাত্র ১০ মিনিটেই চিকেন স্যান্ডউইচ তৈরির রেসিপি
metaImage: "/assets/images/recipes/chicken-sandwich-2.jpg"
date: "2020-04-07"
categories: [নাস্তা, স্যান্ডউইচ]
---

সকালে বা বিকালের নাস্তায় চিকেন স্যান্ডউইচের কোন তুলনাই চলে না। আর বাচ্চাদেরও খুব প্রিয় খাবার এটা। চলুন
ঝটপট মাত্র ১০ মিনিটে মজাদার চিকেন স্যান্ডউইচ তৈরির রেসিপি শিখে নেয়া যাক।

## উপকরণ

- হাড় ছাড়া মুরগীর মাংস (২০০ গ্রাম)
- আদা-রসুন বাটা (১ চা চামচ)
- সেদ্ধ ডিম (১ টা)
- গাজর (১ টা)
- শসা (ছোট সাইজের ১ টা)
- মেয়নেজ (২ টেবিল চামচ)
- লবন (স্বাদমতো)
- গোল মরিচের গুড়া (১ চা চামচ)

![চিকেন স্যান্ডউইচ মিক্স](/assets/images/recipes/chicken-sandwich-1.jpg)

![চিকেন স্যান্ডউইচ মিক্স](/assets/images/recipes/chicken-sandwich-2.jpg)

![চিকেন স্যান্ডউইচ](/assets/images/recipes/chicken-sandwich-3.jpg)

## রন্ধনপ্রণালী

প্রথমেই গাজর ও শসা খুব মিহি করে গ্রেট করে পানি ঝড়িয়ে নিন। এবারে আদা-রসুন বাটা সহ মুরগীর মাংস সেদ্ধ করে
নিন। মুরগীর মাংস সেদ্ধ হতে বড়জোড় ৫-৭ মিনিট সময় লাগবে। এবারে সেদ্ধ করা মুরগীর মাংস খুব ছোট ছোট করে
টুকরা করে নিন। এবার এতে গাজর কুচি, শসা কুচি, মেয়নেজ আর লবন দিন। একটা ডিম সেদ্ধ গ্রেট করে দিয়ে দিন।
ভাল করে মাখিয়ে নিন। স্বাদমতো গোলমরিচের গুড়া দিয়ে দিন। এই মিশ্রনটাকে আমরা স্যান্ডউইচের পুর হিসেবে ব্যবহার
করবো। আপনি চাইলে এটাকে ফ্রিজে রেখে ১ সপ্তাহ পর্যন্ত খেতে পারবেন।

এবারে চারকোনা সাদা পাউরুটির চারপাশ একটা ছুরি দিয়ে কেটে নিন। এই কোনাগুলো ফেলে দেবেন না। এগুলোকে টোস্ট
করে গুড়া করে পরবর্তীতে ব্রেড ক্রাম্ব হিসেবে ব্যবহার করতে পারবেন। এবারে রুটির উপরে স্যান্ডউইচের পুর দিয়ে উপরে
আরেক টুকরা রুটি দিন। এরপর স্যান্ডউইচের আকৃতিতে কোনাকুনি করে কেটে পরিবেশন করুন।
