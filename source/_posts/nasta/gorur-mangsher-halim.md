---
extends:
    web: _layouts.post
    api: _layouts.api.post
section: content
title: গরুর মাংসের হালিম
subtitle: রাঁধুনী হালিম মিক্স দিয়ে গরুর মাংসের হালিম তৈরির রেসিপি
excerpt: রাধুনী হালিম মিক্স দিয়ে গরুর মাংসের হালিম তৈরির রেসিপি
date: "2020-04-09"
metaImage: "/assets/images/recipes/gorur-mangsher-halim.jpg"
categories: ["নাস্তা"]
---

হালিম আমরা সবাই পছন্দ করি। চলুন খুব সহজেই হালিম মিক্স দিয়ে গরুর মাংসের হালিম তৈরির রেসিপি শিখে নেই।

## উপকরণ

- রাঁধুনি হালিম মিক্স (১ প্যাকেট)
- পেয়াজ কুচি (১ কাপ)
- গরুর মাংস (৫০০ গ্রাম)
- আদা বাটা (১ চা চামচ)
- রসুন বাটা (১ চা চামচ)
- এলাচ (৩ টা)
- তেল (১ কাপ)
- দারুচিনি (৩ টুকরা)
- লবঙ্গ (৩ টা)
- লবন (স্বাদমতো)
- আদা কুচি (পরিবেশনের জন্য)
- কাঁচা মরিচ কুচি (পরিবেশনের জন্য)
- শসা কুচি (পরিবেশনের জন্য)
- লেবু (পরিবেশনের জন্য)

![গরুর মাংসের হালিম](/assets/images/recipes/gorur-mangsher-halim.jpg)

## রন্ধনপ্রণালী

প্রথমেই রাধুনি হালিম মিক্সের শস্যের প্যাকেটটা একটা পাত্রে ঢেলে পানি দিয়ে ৩০ মিনিট থেকে ১ ঘন্টা ভিজিয়ে রাখুন।
এবারে অন্য একটা পাত্রে তেল দিয়ে তাতে পেয়াজ কুচি ভেজে বেরেস্তা করে তুলে রাখুন।

এবারে আধা কেজি গরুর মাংস ভালো করে ধুয়ে তাতে রাঁধুনী হালিম মিক্সের মশলার প্যাকেটের মশলা, এলাচ, দারুচিনি,
লবঙ্গ আর স্বাদমতো লবন দিয়ে ভালো করে মাখিয়ে ১৫ মিনিট রেখে দিন। একটা বড় পাত্রে তেল নিয়ে তাতে পেয়াজ কুচি
দিয়ে হালকা লাল হওয়া পর্যন্ত ভাজুন। এই পর্যায়ে এসে মসলা সহ মাংসের পুরোটা পাত্রে দিয়ে দিন, এবং ভালো করে কষিয়ে
নিন। সেদ্ধ না হওয়া পর্যন্ত কষাতে থাকুন, প্রয়োজনে পানি যোগ করুন, যাতে মসলাটা পুড়ে না যায়।

মসলা সেদ্ধ হয়ে গেলে তাতে ভিজিয়ে রাখা শস্য দিয়ে দিন, এবং সেদ্ধ হওয়া পর্যন্ত রান্না করুন। আপনার পছন্দমত ঘনত্বে
না আসা পর্যন্ত পানি শুকিয়ে ফেলুন।

সবশেষে আদা কুচি, শসা কুচি, কাঁচা মরিচ কুচি, পেয়াজ বেরেস্তা আর এক টুকরা লেবু সহ গরম গরম পরিবেশন করুন।
