---
extends: _layouts.post
title: বাধাঁকপির পাকোড়া
subtitle: সহজেই তৈরি করুন বাধাঁকপির পাকোড়া
excerpt: সহজেই তৈরি করুন বাধাঁকপির পাকোড়া
date: "2020-04-04"
metaImage: "/assets/images/recipes/badhakopir-pakora.jpg"
section: content
categories: [নাস্তা, nasta]
---

বিকালের নাস্তায় একটু ভাজাপোড়া না খেলে চলেই না। চলুন খুব সহজ এবং সুস্বাদু এই বাঁধাকপির পাকোড়া তৈরি করা
যাক।

## উপকরণ

- বাঁধাকপি (২ কাপ)
- গাজর (১ টা)
- বেসন (১ কাপ)
- চালের গুড়া (১ টেবিল চামচ)
- ডিম (১ টা)
- কাঁচা মরিচ (স্বাদমত)
- লবন (স্বাদমত)
- ধনে পাতা (স্বাদমত)
- হলুদের গুড়া (১ চা চামচ)
- মরিচের গুড়া (১ চা চামচ)

![বাঁধাকপির পাকোড়া](/assets/images/recipes/badhakopir-pakora.jpg)

## রন্ধনপ্রণালী

প্রথমেই বাঁধাকপি কুচি কুচি করে কেটে ১ চা চামচ লবন মেখে ৩০ মিনিট রেখে দিন। এতে করে বাধাকপির ভেতর থেকে
পানি বের হয়ে আসবে। তারপর নতুন একটি পাত্রে পানি চিপে চিপে বাঁধাকপি গুলো তুলে রাখুন। একটা ছোট গাজর
কুচি কুটি করে কেটে নিন। এবারে লবন ও ধনে পাতা কুচি করে কেটে নিন। এবারে ডিম সহ বাকি সব উপকরন একসাথে
মেখে নিন। এই রেসিপিতে ১ টেবিল চামচ চালের গুড়া ব্যবহার করা হয়েছে, এতে করে ভাজার পরে পাকোড়াগুলো খুব
মুচমুচে হবে। প্রয়োজনে সামান্য পানি দিয়ে মিশ্রনটি তৈরি করুন। এবারে ছোট ছোট করে পাকোড়া তৈরি করে মাঝারি আঁচে
ডুবো তেলে পাকোড়াগুলোকে বাদামি করে ভেজে নিন। ভাজা শেষ হলে একটি পাত্রে পেপার টাওয়াল বিছিয়ে সেখানে তুলে
রাখুন, এতে করে অতিরিক্ত তেল পেপার টাওয়াল শুষে নেবে। সবগুলো ভাজা হয়ে গেলে গরম গরম পরিবেশন করুন।
