---
extends:
    web: _layouts.post
    api: _layouts.api.post
section: content
title: মোঘলাই পরটা
subtitle: দেশী জনপ্রিয় নাস্তা মোঘলাই পরটার রেসিপি
excerpt: দেশী জনপ্রিয় নাস্তা মোঘলাই পরটার রেসিপি
date: "2020-04-17"
metaImage: "/assets/images/recipes/moghlai-porata.jpg"
categories: ["নাস্তা"]
---

বাংলাদেশে থাকাকালীন সময়ে প্রায়শই বিকালে হোটেলে গিয়ে মোঘলাই পরটা খাওয়া হতো। এখানে যেহেতু হোটেলে গিয়ে
খাওয়ার সুযোগটা নেই, চলুন ঘরেই বানিয়ে ফেলি মজাদার মোঘলাই পরটা।

## উপকরণ

- ময়দা (১ কাপ)
- ডিম (২ টা)
- পেয়াজ (১ টা)
- কাঁচা মরিচ (২ টা)
- ধনে পাতা কুচি (১ টেবিল চামচ)
- গরম মশলার গুড়া (১/২ চা চামচ)
- চাট মশলা (১/২ চা চামচ)
- লবন (স্বাদমতো)
- তেল (ভাজার জন্য)

![মোঘলাই পরটা](/assets/images/recipes/moghlai-porata.jpg)

## রন্ধনপ্রণালী

প্রথমেই ১ কাপ ময়দায় কিছুটা লবন আর ১ টেবিল চামচ তেল দিন। এবার অল্প অল্প করে পানি দিয়ে ভালো করে মেখে
ডো তৈরি করে নিন। যত ভালো করে মাখবেন, তাতে ময়দায় গ্লুটেন তত ভালো ডেভেলপ করবে এবং পরটা ততো সুন্দর
হবে। ডো তৈরি হয়ে গেলে সামান্য তেল মেখে ১০ মিনিট ঢেকে রেখে দিন।

এবার একটা বাটিতে ২ টা ডিম ভেঙ্গে সেখানে পেয়াজ কুচি, ধনে পাতা কুচি, কাঁচা মরিচ কুচি, গরম মশলা আর চাট
মশলা দিয়ে ভালো করে ফেটিয়ে নিন। চাট মশলা যদি ঘরে না থাকে, তাহলে না দিলেও চলবে।

এবার ময়দার ডো দিয়ে পাতলা করে বড় একটা রুটি তৈরি করুন। মাঝে ডিমের মিশ্রন দিয়ে চারপাশ থেকে ভাজ করে
পরটার আকৃতি দিয়ে দিন। এবারে ডুবো তেলে হালকা আচে ভেজে নিন। ভাজার সময় খেয়াল রাখবেন চুলার আচ যেন
খুব বেশি না থাকে। তাহলে দেখা যাবে পরটার ভেতরে কাঁচা থেকে যাবে কিন্তু উপরে পুরে যাবে।

অল্প আচে বাদামী করে ভেজে নামিয়ে নিন। এবারে দোকানের মত ছোট ছোট টুকরা করে টমেটোর সস এবং সালাদ সহ
গরম গরম পরিবেশন করুন।
