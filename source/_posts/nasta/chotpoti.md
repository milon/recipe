---
extends:
    web: _layouts.post
    api: _layouts.api.post
section: content
title: চটপটি
subtitle: জিহ্বে জল আনা চটপটি রান্নার রেসিপি
excerpt: জিহ্বে জল আনা চটপটি রান্নার রেসিপি
date: "2020-07-31"
metaImage: "/assets/images/recipes/chotpoti.jpg"
categories: ["নাস্তা", "স্ট্রিটফুড"]
---

বিদেশে এসে সবচেয়ে বেশি যে খাবারটা মিস করি, সেটা হচ্ছে চটপটি। চলুন দেখে নেয়া যাক খুব সহজেই জিহ্বে জল
আনা চটপটি রান্নার রেসিপি।

## উপকরণ

- ডাবলি (২ কাপ)
- খাবার সোডা (১/২ চা চামচ)
- তেঁতুল (২৫০ গ্রাম)
- ডিম (৪ টা)
- শসা (১ টা)
- রাধুনী চটপটির মসলা (১ প্যাকেট)
- শুকনা মরিচ (১০-১২ টা)
- কাঁচা মরিচ (৩-৪ টা)
- ধনে পাতা কুটি (২ টেবিল চামচ)
- আলু (২ টা)
- পেয়াজ (২ টা)
- বীটলবন (২ চা চামচ)
- লবন (স্বাদমতো)
- ফুচকা (২০-২৫ টা)

![চটপটি](/assets/images/recipes/chotpoti.jpg)

# রন্ধনপ্রণালী

প্রথমেই ফুচকা তৈরি করে নিন। আমি এই রেসিপির জন্য বাজারের রেডিমেড ফুচকা ব্যবহার করেছি। এগুলো বাসায়
এনে ডুবো তেলে ভেজে ফেললেই তৈরি হয়ে যায়। আপনি চাইলে নিজেও ফুচকা তৈরি করে নিতে পারেন।

![ফুচকা](/assets/images/recipes/fuchka.jpg)

এবারে ৪ টা ডিম সেদ্ধ করে কুচি করে কেটে তুলে রাখুন। শুকনা মরিচগুলো একটা প্যানে ভেজে গুড়ো করে নিন।

টক তৈরির জন্য প্রথমেই তেঁতুল ১ কাপ পানিতে ১৫ মিনিট ভিজিয়ে রাখুন। এবারে তেঁতুল চটকে তেঁতুলের মাড় বের
করে নিন। এবারে আপনার পছন্দমত ঘনত্ব দিতে প্রয়োজনমত পানি যোগ করুন। এবারে এতে ১ চা চামচ বীটলবন,
১ চা খাবার লবন, ১ চা চামচ শুকনো মরিচের গুড়া আর ১ টেবিল চামচ চটপটির মসলা দিয়ে ভালো করে মিশিয়ে
নিন। স্বাদ বাড়াতে চাইলে সামান্য ধনে পাতা কুচিও যোগ করতে পারেন।

চটপটি তৈরির জন্য ডাবলি ধুয়ে এক চামচ খাবার সোডা সহ সারা রাত পানিতে ভিজিয়ে রাখুন। এরপর পানি ফেলে
দিয়ে একবার ধুয়ে পর্যাপ্ত পানি নিয়ে তা সেদ্ধ বসিয়ে দিন। সেদ্ধ প্রায় হয়ে এলে দেখবেন অনেক ডাবলির খোসাই
আলগা হয়ে পানিতে ভেসে উঠবে। সেগুলো একটা চামচ দিয়ে ছেকে ফেলে দিন। এভাবে ছোলা সেদ্ধ হয়ে গেলে আর
পানি কমে আপনার পছন্দমত ঘনত্বে চলে আসলে ২ টা সেদ্ধ আলু সামান্য চটকে দিয়ে দিন। আপনি চাইলে সেদ্ধ
আলু কিউব করে কেটেও যুক্ত করতে পারেন।

এবারে ডাবলি একটা পাত্রে নিয়ে তাতে ১ চামচ বীট লবন, ২ চা চামচ শুকনা মরিচের গুড়া, ২ টেবিল চামচ চটপটির
মসলা, ২ টা সেদ্ধ ডিম কুচি, ২ টেবিল চামচ টক, স্বাদমতো লবন, ১ টেবিল চামচ ধনে পাতা কুচি আর ১ টা
পেয়াজ কুচি একত্রে ভালো করে মিশিয়ে নিন। আপনার চটপটি তৈরি হয়ে গেছে।

পরিবেশনের জন্য একটা বাটিতে চটপটির মিশ্রন নিয়ে তার উপরে সামান্য পেয়াজ কুচি, সামান্য ধনে পাতা কুচি,
একটু সেদ্ধ ডিম কুচি, সামান্য কাচা মরিচ কুচি আর ১ চিমটি চটপটির মসলা দিন। সবশেষে ৩-৪টা ফুচটা ভেঙ্গে
উপরে ছড়িয়ে পরিবেশন করুন।
