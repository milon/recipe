---
extends:
    web: _layouts.post
    api: _layouts.api.post
section: content
title: সিঙ্গারা
subtitle: জিহ্বে জল আনা সিঙ্গারা তৈরির রেসিপি
excerpt: জিহ্বে জল আনা সিঙ্গারা তৈরির রেসিপি
date: "2021-02-13"
metaImage: "/assets/images/recipes/singara.jpg"
categories: ["নাস্তা"]
---

গরম গরম সিঙ্গারার কথা মনে পড়লেই জিহ্বে জল চলে আসে। চলুন ঝটপট সিঙ্গারা তৈরির রেসিপি জেনে নেই।

## উপকরণ

- আলু (২ টি)
- গাজর (১ টি)
- মরটশুটি (১ টেবিল চামচ)
- কাঁচা মরিচ (২/৩ টি)
- পাঁচ ফোঁড়ন (১ চা চামচ)
- হলুদের গুড়া (১ চা চামচ)
- মরিচের গুড়া (১ চা চামচ)
- রসুন (২-৩ কোয়া)
- পেয়াজ (১ টি)
- ময়দা (২ কাপ)
- কালোজিরা (১ চা চামচ)
- তেল (২ টেবিল চামচ)
- লবন (স্বাদমতো)

![সিঙ্গারার পুর](/assets/images/recipes/singarar-pur.jpg)

## রন্ধনপ্রণালী

প্রথমেই একটা পাত্রে ২ কাপ ময়দা নিয়ে তাতে কালোজিরা আর লবন নিয়ে মিশিয়ে নিন। এবারে এতে ২ টেবিল চামচ
তেল নিয়ে ভালো করে মিশিয়ে নিন। এরপর একটু একটু করে পানি দিয়ে মোটামুটি শক্ত একটি ডো তৈরি করুন। এবারে
ডো এর উপর সামান্য তেল মেখে ঢেকে রেখে দিন কমপক্ষে ৩০ মিনিট।

![সিঙ্গারা - ভাজার আগে](/assets/images/recipes/singara-vajar-age.jpg)

এবারে সিঙ্গারার পুর তৈরির জন্য একটা পাত্রে তেল গরম দিয়ে তাতে ১ চামচ পাঁচ ফোঁড়ন দিন। ৩০ সেকেন্ড পরেই
এতে একটা বড় পেয়াজের কুচি আর ২-৩ কোয়া রসুনের কুচি দিয়ে দিন। এরপর এতে হলুদের গুড়া, মরিচের গুড়া,
লবন দিন। এরপর আগে থেকে কিউব করে কেটে রাখা আলু আর গাজরের টুকরোগুলো দিয়ে দিন। এবারে মিশ্রনটিতে
পানি দিয়ে ঢাকনা দিয়ে ঢেকে দিন। পানি প্রায় শুকিয়ে এলে আর আলু এবং গাজরের মিশ্রন সেদ্ধ হয়ে এলে তাতে
মটরশুটি আর কাঁচা মরিচ কুচি দিয়ে দিন। আরো কিছুক্ষন রান্না করুন। কয়েকটা আলু আর গাজর খুন্তি দিয়ে গলিয়ে
দিন যাতে পুরটা মাখো মাখো হয়। এবারে চুলা থেকে নামিয়ে ঠান্ডা করে নিন।

![সিঙ্গারা](/assets/images/recipes/singara.jpg)

এবারে ডো কে সমান ৮-১০ ভাগে ভাগ করে নিন। এক-একটি ভাগ দিয়ে তা সামান্য লম্বাটে করে বেলে নিন। এবারে
মাঝ বরাবর কেটে নিন। এ থেকে দুটি সিঙ্গারা তৈরির তৈরি হবে। এবারে সামান্য পানি এক কোনায় লাগিয়ে এই ভাগ
করা রুটি দিয়ে একটি কোন তৈরি করুন। এবারে এর মাঝে কিছুটা পুর ভরে বাকি অংশেও সামান্য পানি দিয়ে মুখটা
বন্ধ করে সিঙ্গারা তৈরি করে ফেলুন। আপনি চাইলে এই সিঙ্গারা ডিপ ফ্রিজে রেখে ১ মাস পর্যন্ত সংরক্ষণ করতে পারবেন।

এবারে একটা কড়াইয়ে তেল নিয়ে মিডিয়াম আচে সিঙ্গারা ভাজতে দিন। ভুলেও বেশি তাপে সিঙ্গারা ভাজতে যাবেন না,
তাহলে সিঙ্গারার বাইরের অংশ পুড়ে যাবে কিন্তু ভেতরে কাঁচা থেকে যাবে। আপনাকে মিডিয়াম আচে ১৫-২০ মিনিট ধরে
সিঙ্গারা ভাজতে হবে। সিঙ্গারা রং সোনালি বাদামী হয়ে এলে নামিয়ে নিয়ে গরম গরম পরিবেশন করুন।
