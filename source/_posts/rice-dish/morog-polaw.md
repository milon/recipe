---
extends:
    web: _layouts.post
    api: _layouts.api.post
section: content
title: মোরগ পোলাও
subtitle: অসম্ভব মজাদার মোরগ পোলাও তৈরির রেসিপি
excerpt: অসম্ভব মজাদার মোরগ পোলাও তৈরির রেসিপি
date: "2021-03-12"
metaImage: "/assets/images/recipes/morog-polaw.jpg"
categories: ["বিরিয়ানি", "পোলাও"]
---

চলুন দেখে নেয়া খুব সহজেই রাধুনী মোরগ পোলাও মিক্স দিয়ে অসাধারন স্বাদের মোরগ পোলাও তৈরির রেসিপি।

## উপকরণ

## উপকরণ

- মুরগী (১ কেজি)
- পোলাও চাল (২ কাপ)
- দুধ (১ কাপ)
- তেল (১ কাপ)
- রাধুনী মোরগ পোলাও মিক্স (২ টেবিল চামচ)
- কাঁচা মরিচ (৬-৭ টা)
- আদা বাটা (১ চা চামচ)
- হলুদের গুড়া (১ চা চামচ)
- মরিচের গুড়া (১ চা চামচ)
- রসুন বাটা (১/২ চা চামচ)
- টক দই (১৫০ গ্রাম)
- লবন (স্বাদমতো)
- পেয়াজ (১ কাপ)
- এলাচ (৪ টা)
- দারুচিনি (৪ টুকরা)
- লবঙ্গ (৪ টা)
- তেজপাতা (২ টা)

![মোরগ পোলাও](/assets/images/recipes/morog-polaw.jpg)

## রন্ধনপ্রণালী

প্রথমেই মুরগী ধুয়ে রোস্টের মত করে কেটে নিন। এবারে একটা পাত্রে টক দই নিয়ে তাতে সামান্য মরিচের গুড়া, আর
রাধুনী মোরগ পোলাওয়ের মসলা দিয়ে ভালো করে মেখে নিন। এবারে এতে মুরগীর টুকরাগুলো ভালো করে মেখে
ম্যারিনেট করুন ১ ঘন্টা।

এবারে একটা পাত্রে তেল নিয়ে তাতে আধা কাপ পেয়াজ কুচি দিন। পেয়াজ ভেজে বাদামী হয়ে গেলে তাতে আদা বাটা,
রসুন বাটা আর স্বাদমতো লবন দিন। এবারে এতে মুরগীর মাংসগুলো সমস্ত মসলা আর টক দইয়ের মিশ্রন সহ দিয়ে
দিন। ভালো করে কষাতে থাকুন। এরপর এতে এক কাপ দুধ দিয়ে ঢেকে দিন। দুধ প্রায় শুকিয়ে এলে আর মাংস
পুরোপুরি সেদ্ধ হয়ে গেলে মাংসের টুকরাগুলো একটা পাত্রে তুলে রাধুন। আর ঝোল-মসলা আলাদা পাত্রে তুলে রাখুন।

এবারে অন্য একটি পাত্রে তেল, কিছুটা পেয়াজ কুচি নিয়ে বাকি মশলা দিয়ে দিতে হবে। পেয়াজ নরম হয়ে এলে তাতে
পোলাও চাল দিয়ে ভালো করে ভেজে নিতে হবে। চাল ভাজা হয়ে গেলে পানি দিতে হবে। আমি ২ কাপ চাল নিয়েছি,
তার জন্যে ৪ কাপ পানি দিবো। এবারে পাত্রটি ঢেকে দিন। কিছুক্ষন পর পানি শুকিয়ে যাবে এবং চাল প্রায় সেদ্ধ হয়ে
যাবে। এবারে অর্ধেক পোলাও একটা পাত্রে তুলে রেখে বাকি অর্ধেকটাতে আগে থেকে রান্না করা মুরগীর ঝোল মসলা
ভালো করে মেখে নিন। এবারে এটা পাত্রে সমান করে বিছিয়ে এর উপর মুরগীর টুকরাগুলো দিয়ে দিন। এবারে এর
উপর আগে থেকে তুলে রাখা সাদা পোলাও দিয়ে ঢেকে সমান করে রেখে দিন। এবারে পুরো ডিসটি দমে রেখে ১০-১৫
মিনিটের জন্য।

এবারে সেদ্ধ ডিম সহযোগে গরম গরম পরিবেশন করুন।
