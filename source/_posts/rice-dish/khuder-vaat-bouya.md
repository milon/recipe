---
extends:
    web: _layouts.post
    api: _layouts.api.post
section: content
title: খুদের ভাত/বউয়া ভাত
subtitle: গ্রাম বাংলার ঐতিহ্যবাহী খুদের ভাত/বউয়া ভাতের রেসিপি
excerpt: গ্রাম বাংলার ঐতিহ্যবাহী খুদের ভাত/বউয়া ভাতের রেসিপি
date: "2021-01-10"
metaImage: "/assets/images/recipes/khuder-vaat-bouya.jpg"
categories: ["বউয়া ভাত", "খুদের ভাত"]
---

বাংলাদেশের একটি ঐতিহ্যবাহী খাবার হচ্ছে খুদের ভাত বা বউয়া ভাত। চলুন মজাদার এ খাবারটির রেসিপি জেনে
নেয়া যাক।

## উপকরণ

- ভাঙ্গা পোলাও/বাসমতি চাল (১ কাপ)
- পেয়াজ (বড় সাইজের ১ টা)
- তেল (১ টেবিল চামচ)
- এলাচ (২ টা)
- দারুচিনি (২ টুকরা)
- লবঙ্গ (২ টা)
- তেজপাতা (১ টা)
- লবন (স্বাদমতো)
- কাঁচামরিচ (৫-৬ টি)

![খুদের ভাত/বউয়া ভাত](/assets/images/recipes/khuder-vaat-bouya.jpg)

## রন্ধনপ্রণালী

প্রথমেই ভাঙ্গা চাল বা খুদ খুব ভালো করে ধুয়ে পানি ঝড়িয়ে নিন।

একটা কড়াইয়ে তেল গরম করে তাতে ১ টা পেয়াজ কুচি আর মশলাগুলো ছেড়ে দিন। পেয়াজ একটু নরম হয়ে
আসলে তাতে ধুয়ে রাখা খুদ ঢেলে দিন। এবার অল্প আচে চাল ভাজতে থাকুন। কিছুক্ষনের মধ্যেই খুদ ভাজা হয়ে
যাবে। অন্য একটি পাত্রে পানি গরম করে তৈরি রাখুন। খুদ ভাজা হয়ে এলে খুব সুন্দর একটি গন্ধ বের হবে। এবারে
আপনাকে পানি দিতে হবে। নিয়ম হচ্ছে ১ কাপ খুদের জন্য ৩ কাপ পানি দিতে হয়।

এবার পানি শুকিয়ে এলে চুলার আচ একদম কমিয়ে দিন আর উপরে ৫-৬টা আস্ত কাঁচামরিচ ছড়িয়ে দিন। এবারে
উপরের বউয়া নিচে এনে, নিচের বউয়া উপরে দিয়ে ১০ মিনিটের জন্য খুব অল্প আচে চুলার উপরে রেখে দিন। একে
দমে দেয়া বলে। এই ১০ মিনিটে ৩-৪ বার বউয়া ওলোট-পালোট করে উপরের গুলো নিচে আর নিচের গুলো উপরে
তুলে দিন। ব্যস তৈরি হয়ে গেল মজাদার খুদের ভাত বা বউয়া ভাত।

এবারে কয়েক পদের ভর্তা আর ডিম ভাজি সহযোগে গরম গরম পরিবেশন করুন।
