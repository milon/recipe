---
extends: _layouts.post
section: content
title: প্লেইন পোলাও
subtitle: সাদা পোলাও রান্নার রেসিপি
excerpt: সাদা পোলাও রান্নার রেসিপি
date: "2020-04-04"
metaImage: "/assets/images/recipes/plain-polaw.jpg"
---

বাঙ্গালীর যে কোন স্পেশাল অকেশন বা অতিথি আপ্যায়নে পোলাও ছাড়া চলেই না। চলুন দেখে নেই প্লেইন পোলাও
রান্নার রেসিপি।

## উপকরণ

- চিনিগুড়া পোলাও চাল (১ কাপ)
- পেয়াজ (বড় সাইজের ১ টা)
- এলাচ (২ টা)
- দারুচিনি (২ টুকরা)
- লবঙ্গ (২ টা)
- তেজপাতা (১ টা)
- লবন (স্বাদমতো)
- দুধ (১/২ কাপ)
- কাচামরিচ (৫-৬ টি)

![প্লেইন পোলাও](/assets/images/recipes/plain-polaw.jpg)

## রন্ধনপ্রণালী

প্রথমেই পোলাও চাল খুব ভালো করে ধুয়ে পানি ঝড়িয়ে নিন। একটা কড়াইয়ে তেল গরম করে তাতে বাদামী করে
পেয়াজ ভেজে বেরেস্তা করে তুলে রাখুন। এবার সেই পাত্রে ১ টা পেয়াজ কুচি আর মশলাগুলো ছেড়ে দিন। পেয়াজ একটু
নরম হয়ে আসলে তাতে ধুয়ে রাখা চাল ঢেলে দিন। এবার অল্প আচে চাল ভাজতে থাকুন। কিছুক্ষনের মধ্যেই চাল
ভাজা হয়ে যাবে। অন্য একটি পাত্রে পানি গরম করে তৈরি রাখুন। চাল ভাজা হয়ে এলে খুব সুন্দর একটি গন্ধ বের
হবে। এবারে আপনাকে পানি দিতে হবে। নিয়ম হচ্ছে ১ কাপ চালের জন্য ৩ কাপ পানি দিতে হয়। আমি ৩ কাপ পানি
না দিয়ে ২.৫ কাপ পানি আর ০.৫ কাপ দুধ দিচ্ছি। তাতে করে পোলাওয়ের রংটা খুব সুন্দর হয়।

এবার পানি শুকিয়ে এলে চুলার আচ একদম কমিয়ে দিন আর উপরে ৫-৬টা আস্ত কাচামরিচ ছড়িয়ে দিন। আমরা
কাচামরিচগুলো শুধু গন্ধের জন্য ব্যবহার করছি, তাই ভুলেও কাচামরিচ কেটে দিবেন না। নাহলে পোলাও ঝাল হয়ে যাবে।
এবারে উপরের পোলাও নিচে এনে, নিচের পোলাও উপরে দিয়ে ১০ মিনিটের জন্য খুব অল্প আচে চুলার উপরে রেখে
দিন। একে দমে দেয়া বলে। এই ১০ মিনিটে ৩-৪ বার পোলাও ওলোট-পালোট করে উপরের গুলো নিচে আর নিচের
গুলো উপরে তুলে দিন। সবশেষে চুলা থেকে নামিয়ে উপরে পেয়াজ বেরেস্তা ছিটিয়ে পরিবেশন করুন।
