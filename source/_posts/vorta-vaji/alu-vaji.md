---
extends: _layouts.post
section: content
title: আলু ভাজির রেসিপি
subtitle: টমেটো দিয়ে আলু ভাজির রেসিপি
excerpt: টমেটো দিয়ে আলু ভাজির রেসিপি
metaImage: "/assets/images/recipes/alu-vaji.jpg"
date: "2020-04-08"
categories: [ভাজি, vaji]
---

আলু ভাজি কিভাবে করতে হয় আমরা কমবেশি সবাই সেটা জানি। আমি সেটাতেই একটু টুইস্ট যোগ করে সাধারন আলু
ভাজিতে অসাধারন স্বাদ এনে দেব। চলুন দেখে নেয়া যাক।

## উপকরণ

- আলু (৫০০ গ্রাম)
- টমেটো (২ টা)
- পেয়াজ (১ টা)
- ধনে পাতা (পরিবেশনের জন্য)
- কাচা মরিচ (২-৩ টা)
- হলুদের গুড়া (১ চা চামচ)
- মরিচের গুড়া (১ চা চামচ)
- লবন (স্বাদমতো)
- তেল (১ টেবিল চামচ)

![আলু ভাজি](/assets/images/recipes/alu-vaji.jpg)

## রন্ধনপ্রণালী

প্রথমে আলুর খোসা ছাড়িয়ে কুচি কুচি করে কেটে ভাল করে ধুয়ে নিন। এবারে ২ টা টমেটো ছোট ছোট টুকরা করে কেটে
আলুর সাথে নিয়ে নিন। এই টমেটোর কারনে আলু ভাজিতে একটা উমামি স্বাদ আসবে আর আলু ভাজির রংটাও খুব
সুন্দর হবে।

একটা প্যানে তেল নিয়ে তাতে পেয়াজ কুচি ছেড়ে দিন। পেয়াজ হালকা বাদামী হয়ে এলে তাতে হলুদের গুড়া, মরিচের গুড়া
আর লবন দিয়ে একবার নেড়ে নিন। এবার এটে টমেটো আর আলু কুচি দিয়ে নাড়ুন। প্রয়োজনে সামান্য পানি দিয়ে ঢেকে
দিন। কিছুক্ষনের ভেতরেই আলু সেদ্ধ হয়ে যাবে আর টমেটো প্রায় গলে যাবে। এ অবস্থায় কাচা মরিচ ফালি করে কেটে
দিয়ে দিন। বার দুয়েক নেড়ে নামানোর ঠিক আগে আগে ধনে পাতা ছিটিয়ে দিন।

গরম গরম পরোটার সাথে এই আলু ভাজি অসাধারন লাগে খেতে।
