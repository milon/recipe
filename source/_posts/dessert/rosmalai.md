---
extends:
    web: _layouts.post
    api: _layouts.api.post
section: content
title: রসমালাই
subtitle: ঘরে বসেই মজাদার রসমালাই তৈরির রেসিপি
excerpt: ঘরে বসেই মজাদার রসমালাই তৈরির রেসিপি
metaImage: "/assets/images/recipes/rosmalai.jpg"
date: "2020-12-29"
categories: ["মিষ্টি", "রসমালাই"]
---

চলুন ঘরে বসে খুব সহজেই দোকানের স্বাদের রসমালাই তৈরির রেসিপিটা জেনে নেয়া যাক।

## উপকরণ

- ছানা (২ কাপ)
- চিনি (৩ কাপ)
- কর্ন ফ্লাওয়ার (১ চা চামচ)
- কনডেন্স মিল্ক (২০০ মিলি)
- গুড়া দুধ (২ টেবিল চামচ)
- দুধ (১ লিটার)
- পেস্তা-কাজু বাদাম কুচি (পরিবেশনের জন্য)

![রসমালাই](/assets/images/recipes/rosmalai.jpg)

## রন্ধনপ্রণালী

প্রথমেই ২ লিটার দুধের ছানা তৈরি করে নিন। একে ২ কাপ পরিমান ছানা তৈরি হবার কথা। ছানা তৈরির রেসিপি
পেয়ে যাবেন [এখানে](/recipe/chana/)।

এবারে ছানার সাথে ১ চা চামচ কর্ন ফ্লাওয়ার মিশিয়ে ভালো করে ১০-১৫ মিনিট মথে নিন। লক্ষ্য রাখুন ছানা যেন
খুব মিহি হয়। এবারে ছোট ছোট করে হাতের তালুতে ঘষে ঘষে মিষ্টির আকৃতি দিয়ে দিন।

এবারে একটা বড় পাত্রে ৮ কাপ পানির সাথে ২ কাপ চিনি মিশিয়ে চুলায় দিয়ে সিরা তৈরি করুন। লক্ষ্য রাখবেন সিরা
যেন খুব ঘন না হয়। এবারে এর মধ্যে উচ্চ তাপে মিষ্টিগুলোকে ১৫-২০ মিনিট রান্না করুন। মিষ্টি রান্না সম্পন্ন হয়েছে
কিনা পরীক্ষা করতে একটা বাটিতে ঠান্ডা পানি নিয়ে তাতে একটা মিষ্টি ছেড়ে দিন। মিষ্টি যদি পানিতে ডুবে যায় তাহলে
রান্না সম্পন্ন হয়েছে। যদি ভেসে থাকে তাহলে আরো কিছুক্ষন রান্না করুন। এবারে চুলা থেকে নামিয়ে রাখুন।

এবারে মালাই তৈরির জন্য এক লিটার দুধে ২ টেবিল চামচ গুড়া দুধ আর ২০০ মিলি কনডেন্স মিল্ক দিয়ে নাড়তে
থাকুন। দুধে একটা বলক উঠে গেলে এর মধ্যে ১ কাপ চিনি দিয়ে দিন। যারা মিষ্টি খেতে ভালোবাসেন, তারা চাইলে
আরো বেশি চিনি দিতে পারেন। এবারে আচ কমিয়ে দিয়ে অনবরত নাড়তে থাকুন, মালাই ঘন হয়ে যাওয়া পর্যন্ত।

এবারে চিনির সিরা থেকে মিষ্টিগুলো একটা পাত্রে ছেকে ছেকে তুলে ফেলুন। এর উপরে মালাইটা ঢেলে দিন। উপরে
পেস্তা আর কাজু বাদাম কুচি ছিটিয়ে দিন। এবারে এটাকে ঠান্ডা হওয়ার জন্য অপেক্ষা করুন। ঠান্ডা হয়ে গেলে মিষ্টি
৬-৮ ঘন্টা ফ্রিজে রেখে দিন। এরপর পরিবেশন করুন।
