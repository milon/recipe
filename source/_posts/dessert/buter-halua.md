---
extends:
    web: _layouts.post
    api: _layouts.api.post
section: content
title: বুটের হালুয়া
date: "2021-01-31"
subtitle: পুরান ঢাকার ঐতিহ্যবাহী বুটের হালুয়া তৈরির রেসিপি
excerpt: পুরান ঢাকার ঐতিহ্যবাহী বুটের হালুয়া তৈরির রেসিপি
metaImage: "/assets/images/recipes/buter-halua.jpg"
categories: ["নাস্তা", "হালুয়া"]
---

শবে বরাত এলে সবার ঘরে ঘরে তৈরি হয় মজাদার বুটের হালুয়া। আপনি চাইলে যে কোন সময়েই তৈরি করতে পারেন
মজাদার এ খাবারটি। চলুন রেসিপিটা জেনে নেয়া যাক।

## উপকরণ

- বুটের ডাল (২ কাপ)
- ঘি (১ কাপ)
- দুধ (৪ কাপ)
- চিনি (২ কাপ)
- এলাচ (৪-৫ টা)
- দারুচিনি (২ টুকরা)
- তেজপাতা (২ টা)
- লবন (১ চিমটি)
- বাদাম কুচি (পরিবেশনের জন্য)
- কিশমিশ (পরিবেশনের জন্য)

![বুটের হালুয়া](/assets/images/recipes/buter-halua.jpg)

## রন্ধনপ্রণালী

প্রথমেই বুটের ডাল ধুয়ে পানিতে ভিজিয়ে রাখুন ৬-৮ ঘন্টা। এরপর একটা পাত্রে ২ কাপ ডালের জন্য ৪ কাপ দুধ
নিয়ে এলাচ, দারুচিনি আর তেজপাতা সহ সেদ্ধ বসিয়ে দিন। ডাল সেদ্ধ হয়ে দুধ প্রায় শুকিয়ে এলে সেদ্ধ হওয়া ডাল
পাটায় বেটে বা ব্লেন্ডারে ব্লেন্ড করে মন্ড তৈরি নিন।

এবারে একটা বড় হাড়িতে ১ কাপ ঘি দিয়ে তাতে ডালের মন্ড দিয়ে মাঝারি আচে ভাজতে থাকুন। এ সময় অনবরত
নাড়তে থাকুন, যাতে পাত্রের তলায় লেগে না যায়। এ ধাপটি সম্পন্ন হতে ২০-৩০ মিনিট লাগতে পারে, পুরোটা সময়
অনবরত নাড়তে থাকুন। ডাল ভাজা ভাজা হয়ে বাদামী হয়ে এলে তাতে আর কোন কাচা গন্ধ থাকবে না। এই অবস্থায়
এতে ২ কাপ চিনি দিয়ে ভালো করে মিশিয়ে দিন। আরো ২-৩ মিনিট রান্না করুন। ব্যস বুটের হালুয়া তৈরি।

এবার হালুয়া গরম থাকতে থাকতেই একটি ট্রে তে বিছিয়ে ছুরি, কুকি কাটার বা ছাচে করে সুন্দর সুন্দর আকৃতি দিয়ে
বরফি তৈরি করুন। এবারে উপরে বাদাম কুচি আর কিশমিশ দিয়ে সাজিয়ে পরিবেশন করুন।
