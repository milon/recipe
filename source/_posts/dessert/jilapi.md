---
extends:
    web: _layouts.post
    api: _layouts.api.post
section: content
title: জিলাপি
subtitle: ঐতিহ্যবাহী জিলাপি তৈরির সহজ রেসিপি
excerpt: ঐতিহ্যবাহী জিলাপি তৈরির সহজ রেসিপি
date: "2020-04-26"
metaImage: "/assets/images/recipes/jilapi.jpg"
categories: ["নাস্তা", "ডেসার্ট", "ইফতার", "স্ট্রিটফুড"]
---

ইফতার যেন জিলাপি ছাড়া জমেই না। আর রাস্তার পাশের গরম গরম জিলাপির কথা মনে হলেই জিহ্বে জল চলে আসে।
চলুন খুব সহজেই জিলাপি তৈরির রেসিপি শিখে নেই।

## উপকরণ

- চালের গুড়া (১ কাপ)
- বেসন (১ কাপ)
- টক দই (১ টেবিল চামচ)
- বেকিং পাউডার (১/২ চা চামচ)
- চিনি (৩ কাপ)
- এলাচ (২ টা)
- দারুচিনি (২ টুকরা)
- তেজপাতা (১ টা)
- তেল (ভাজার জন্য)

![জিলাপি](/assets/images/recipes/jilapi.jpg)

## রন্ধনপ্রণালী

প্রথমেই চিনির সিরা তৈরি করে নিন। এর জন্য একটি পাত্রে ৩ কাপ চিনি, ১ কাপ পানি, এলাচ, দারুচিনি আর
তেজপাতা দিয়ে চুলায় চড়িয়ে দিন। চিনি গলে না যাওয়া পর্যন্ত রান্না করুন।

এবারে চালের গুড়া, বেসন আর বেকিং পাউডার ভালো করে মিশিয়ে নিন। এতে ১ টেবিল চামচ টক দই দিন। এবারে
আস্তে আস্তে পানি মিশিয়ে একটা ব্যাটার তৈরি করুন। লক্ষ্য রাখুন ব্যাটার যাতে খুব ঘন না হয় আবার খুব পাতলাও
না হয়। এবারে একটি সস ডিস্পেন্সারে ব্যাটারটা ভরে নিন। ঘরে সস ডিস্পেন্সার না থাকলে একটা চারকোনা পলিথিন
ব্যাগের এক কোনায় সমস্ত ব্যাটার নিন এবং কোনাটা একটা কেচি দিয়ে একটুখানি কেটে নিন যাতে এটা দিয়ে ডিস্পেন্সারের
কাজ হয়।

এবারে ডুবো তেলে মিডিয়াম আচে একটা একটা করে জিলাপির আকারে ব্যাটার ভেজে নিন। জিলাপি মোটামুটি বাদামী
হয়ে গেলে তা আগে থেকে তৈরি করে রাখা চিনির সিরায় ডুবিয়ে দিন। সিরাতে ৪-৫ মিনিট ডুবে থাকার পরে একটা পাত্রে
তুলে রাখুন আর গরম গরম পরিবেশন করুন।
