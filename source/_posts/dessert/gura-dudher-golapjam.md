---
extends:
    web: _layouts.post
    api: _layouts.api.post
section: content
title: গুড়া দুধের গোলাপজাম
date: "2021-01-08"
subtitle: খুব সহজেই সুজি আর গুড়া দুধ দিয়ে গোলাপজাম মিষ্টি তৈরির রেসিপি
excerpt: খুব সহজেই সুজি আর গুড়া দুধ দিয়ে গোলাপজাম মিষ্টি তৈরির রেসিপি
metaImage: "/assets/images/recipes/gura-dudher-golapjam.jpg"
categories: ["ডেসার্ট", "মিষ্টি"]
---

চলুন দেখে নেয়া যাক কিভাবে খুব সহজেই গুড়া দুধ দিয়ে গোলাপজাম মিষ্টি তৈরি করা যায়।

## উপকরণ

- গুড়া দুধ (২ কাপ)
- সুজি (৩ টেবিল চামচ)
- বেকিং পাউডার (১/৪ চা চামচ)
- চিনি (২ কাপ)
- এলাচ (৫-৬ টা)
- গোলাপজল (১ টেবিল চামচ)
- ঘি (১ টেবিল চামচ)
- তেল (ভাজার জন্য)
- পেস্তা বাদাম কুচি (পরিবেশনের জন্য)

![গুড়া দুধের গোলাপজাম](/assets/images/recipes/gura-dudher-golapjam.jpg)

## রন্ধনপ্রণালী

প্রথমেই একটা পাত্রে সুজি নিয়ে ২ টেবিল চামচ পানি দিয়ে ভিজিয়ে রেখে দিন ১০ মিনিট। এরপর এখানে ২ কাপ
গুড়া দুধ, ১/৪ কাপ বেকিং পাউডার আর ১ চামচ ঘি দিয়ে ভালো করে মাখিয়ে খামির তৈরি করে নিন। যদি মিশ্রনটি
সামান্য শুকনো হয়ে যায়, তাহলে প্রয়োজনে ১-২ টেবিল চামচ তরল দুধ যোগ করতে পারেন। এবারে মিশ্রনটিকে খুব
ভালো করে মাখাতে থাকুন। লক্ষ্য রাখুন যাতে একটাও দানা অবশিষ্ট না থাকে। এবারে ছোট ছোট বল আকারে মিষ্টি
তৈরি করুন।

চিনির সিরা তৈরির জন্য ২ কাপ চিনির সাথে ২.৫ কাপ পানি নিয়ে তাতে ৫-৬ টা এলাচ দিয়ে চুলায় বসিয়ে দিন।
ভালো করে নাড়তে থাকুন। চিনি সম্পূর্ণ গলে গেলে গোলাপজল দিয়ে একটা বাটিতে তুলে রাখুন।

এবার একটা পাত্রে তেল নিয়ে তাতে মাঝারি আঁচে মিষ্টিগুলো ভাজতে থাকুন। ডুবো তেলে ভাজলে কিছুক্ষনের মধ্যেই
মিষ্টিগুলো তেলে ভেসে উঠবে। বাদামী করে ভেজে নেয়ার আগ পর্যন্ত ভাজতে থাকুন।

মিষ্টি ভাজা হয়ে গেলে এটাকে চিনির সিরার মধ্যে ডুবিয়ে দিন। কমপক্ষে ১ ঘন্টা সিরায় ডুবিয়ে তারপর উপরে সামান্য
পেস্তা বাদাম কুচি দিয়ে পরিবেশন করুন।
