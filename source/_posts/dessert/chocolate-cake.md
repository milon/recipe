---
extends:
    web: _layouts.post
    api: _layouts.api.post
section: content
title: চকলেট কেক
subtitle: খুব সহজেই মজাদার কেক তৈরির রেসিপি
excerpt: খুব সহজেই মজাদার কেক তৈরির রেসিপি
metaImage: "/assets/images/recipes/chocolate-cake.jpg"
date: "2020-12-01"
categories: ["চকলেট", "কেক"]
---

চলুন দেখে নেয়া খুব সহজেই মজাদার চকলেট কেক তৈরি করার রেসিপি।

## উপকরণ

- ময়দা (২ কাপ)
- কোকো পাউডার (৩/৪ কাপ)
- চিনি (১ কাপ)
- ডিম (৩ টা)
- বাটার (১০০ গ্রাম)
- বেকিং পাউডার (১৮ গ্রাম)
- বেকিং সোডা (৪ গ্রাম)
- লবন (১ চিমটি)
- কনডেন্স মিল্ক বা ক্রিম (২০০ মিলি)
- ভ্যানিলা এসেন্স (৩ মিলি)

![চকলেট কেক](/assets/images/recipes/chocolate-cake.jpg)

## রন্ধনপ্রণালী

প্রথমেই ময়দা, কোকো পাউডার, বেকিং পাউডার, বেকিং সোডা আর লবন একসাথে নিয়ে ভালো করে মিশিয়ে নিন।

এবারে একটা বড় পাত্রে ডিম ভেঙ্গে নিয়ে খুব ভালো করে ফেটিয়ে নিন। এবারে এই ডিমের মিশ্রনে চিনি, বাটার, ভ্যানিলা
এসেন্স আর ক্রিম মিশিয়ে চিনি গলে যাওয়া পর্যন্ত ভালো করে নাড়তে থাকুন। এবারে একটা মিহি ছিদ্রওয়ালা চালুনিতে
চেলে আস্তে আস্তে শুকনো উপকরণের মিশ্রনটিকে এর সাথে মেশান এবং ভালো করে নাড়তে থাকুন। মিশ্রনটি ভালোভাবে
মিশে গেলে ১৫ মিনিটের জন্য ঢেকে রাখুন। এটা হাই-হাইড্রেশন ডো, তাই কিছুক্ষন রেখে দিলে ভালো ফল পাওয়া যায়।

এবারে বেকিংয়ের পাত্রে চারদিকে ভালো করে বাটার মাখিয়ে নিন। এরপর পাত্রের তলার মাপে বেকিং পেপার কেটে তাতেও
বাটার মাখিয়ে নিচে রাখুন। এবারে একটা ১৭৫ ডিগ্রি সেলসিয়াস প্রিহিটেড ওভেনে ৩৫-৪৫ মিনিটের জন্য বেক করতে দিন।
বেকিং সম্পূর্ণ হয়েছে কিনা এটা পরীক্ষা করার জন্য একটা টুথপিক নিয়ে কেকে ডুবালে সেটি যদি পরিষ্কার ভাবে উঠে আসে
তাহলে বুঝবেন কেক তৈরি হয়ে গেছে। এবার ওভেন থেকে নামিয়ে ১০ মিনিট ঠান্ডা হতে দিন। সবশেষে টুকরা টুকরা করে
কেটে পরিবেশন করুন।
