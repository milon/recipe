---
extends:
    web: _layouts.post
    api: _layouts.api.post
section: content
title: কাশ্মীরী গোলাপী চা
subtitle: অসাধারন স্বাদের কাশ্মীরী গোলাপী চা তৈরির রেসিপি
excerpt: অসাধারন স্বাদের কাশ্মীরী গোলাপী চা তৈরির রেসিপি
date: "2021-01-23"
metaImage: "/assets/images/recipes/kashmiri-pink-tea.jpg"
categories: ["পানীয়", "চা"]
---

কাশ্মীরের ঐতিহ্যবাহী গোলাপী চা বা পিঙ্ক টি তৈরির রেসিপিটা চলুন চট করে জেনে নেয়া যাক।

## উপকরণ

- কাশ্মীরী চা পাতা (২ টেবিল চামচ)
- লবন (১ চা চামচ)
- বেকিং সোডা (১/২ চা চামচ)
- এলাচ (৫-৬ টা)
- দারুচিনি (২-৩ টুকরা)
- স্টার অ্যানিস (১ টা)
- দুধ (১/২ লিটার)
- চিনি (স্বাদমতো)
- পেস্তা বাদাম কুচি (পরিবেশনের জন্য)
- কাজু বাদাম কুচি (পরিবেশনের জন্য)

![কাশ্মীরী গোলাপী চা](/assets/images/recipes/kashmiri-pink-tea.jpg)

## রন্ধনপ্রণালী

প্রথমেই একটি পাত্রে ২ কাপ পানি নিয়ে তাতে লবন, বেকিং সোডা, এলাচ, দারুচিনি, স্টার অ্যানিস আর কাশ্মীরী
চা পাতা দিয়ে চুলায় বসিয়ে দিয়ে জ্বাল দিতে শুরু করুন। আপনার কাছে যদি কাশ্মীরী চা পাতা না থাকে সেক্ষেত্রে
যে কোন গ্রীন টি ব্যবহার করতে পারেন। এক্ষেত্রে অবশ্য বেকিং সোডা পরিমান একটু বাড়িয়ে দিতে হবে। এবার চায়ের
পানি কমে ১ কাপের মত হয়ে গেলে এতে আরো ২ কাপ একদম বরফ ঠান্ডা পানি দিয়ে দিন। এতে করে চায়ের
ফ্লেভারটা আরো ভালো আসবে। এবারে এই চায়ের পানি কমতে কমতে ১ কাপের মত হলে ছাকনি দিয়ে ছেকে একটা
বোতলে ভরে রাখুন। এটাই আমাদের কাশ্মীরী চায়ের সিরাপ। আপনি চাইলে এ সিরাপ ফ্রিজে রেখে ২-৩ সপ্তাহ ব্যবহার
করতে পারবেন।

একটা একটা পাত্রে দুধ নিয়ে জ্বাল দিন। দুধে একটা বলক উঠে গেলে একটু একটু করে কাশ্মীরী চায়ের সিরাপ যোগ
করুন। দুধের রং সম্পূর্ণ গোলাপী হয়ে গেলে আর সিরাপ যোগ করার প্রয়োজন নেই। ট্রেডিশনালি এ চা লবন দিয়ে
খাওয়া হয়। তাই স্বাদমতো লবন যোগ করুন। আপনি চাইলে চিনি দিয়েও এ চা তৈরি করতে পারেন। সবশেষে চায়ের
উপরে পেস্তা আর কাজু বাদাম কুচি ছড়িয়ে দিয়ে গরম গরম পরিবেশন করুন।
