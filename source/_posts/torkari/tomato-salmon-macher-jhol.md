---
extends: _layouts.post
section: content
title: টমেটো স্যামন মাছের ঝোল
subtitle: টমেটো আর আলু দিয়ে দেশি স্টাইলে স্যামন মাছের ঝোলের রেসিপি
excerpt: টমেটো আর আলু দিয়ে দেশি স্টাইলে স্যামন মাছের ঝোলের রেসিপি
metaImage: "/assets/images/recipes/tomato-salmon-macher-jhol.jpg"
date: "2020-04-10"
categories: [মাছের তরকারী]
---

ইউরোপ, আমেরিকায় গ্রোসারি শপে গেলেই স্যামন মাছ চোখে পরে। এমনকি দেশের সুপারমার্কেটগুলোতেও এখন স্যামন
মাছ খুবই সহজলভ্য। চলুন দেশে নেই টমেটো আর আলু দিয়ে দেশি স্টাইলে স্যামন মাছের ঝোলের রেসিপি।

## উপকরণ

- স্যামন মাছের ফিলে (২ পিস - ২৫০ গ্রাম)
- টমেটো (৩ টা)
- আলু (২ টা)
- পেয়াজ (১ টা)
- হলুদের গুড়া (১/২ চা চামচ)
- মরিচেের গুড়া (১/২ চা চামচ)
- কাচা মরিচ (২-৩ টা)
- লবন (স্বাদমতো)
- ধনে পাতা (পরিবেশনের জন্য)

![স্যামন মাছের ঝোল](/assets/images/recipes/tomato-salmon-macher-jhol.jpg)

## রন্ধনপ্রণালী

প্রথমেই স্যামন মাছের ফিলে ধুয়ে সামান্য হলুদের গুড়া মাখিয়ে হালকা করে তেলে ভেজে আলাদা করে তুলে রাখুন।

এবারে একটা পাত্রে তেল নিয়ে তাতে পেয়াজ কুচি দিন। পেয়াজ একটু নরম হয়ে গেলে তাতে হলুদের গুড়া, মরিচের
গুড়া আর লবন দিয়ে নাড়ুন। এ অবস্থায় মিডিয়াম সাইজের কিউব করে কাটা টমেটো আর লম্বা লম্বা করে কাটা
আলুর টুকরা দিয়ে দিন। হালকা নেড়ে ১ কাপ পানি দিয়ে দিন। কিছুক্ষনের মধ্যেই আলু সেদ্ধ হয়ে যাবে এবং টমেটো
নরম হয়ে ঝোল মাখা মাখা হয়ে যাবে। এ অবস্থায় ভাজা মাছ ছেড়ে দিয়ে আরো ২-৩ মিনিট রান্না করুন।

সবশেষে উপরে ধনে পাতা ছিটিয়ে পরিবেশন করুন।
