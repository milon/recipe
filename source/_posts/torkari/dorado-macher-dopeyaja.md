---
extends: _layouts.post
section: content
title: ডোরাডো মাছের দোপেঁয়াজা
subtitle: টমেটো দিয়ে ডোরাডো মাছের দোপেঁয়াজা রান্নার রেসিপি
excerpt: টমেটো দিয়ে ডোরাডো মাছের দোপেঁয়াজা রান্নার রেসিপি
date: "2020-04-09"
metaImage: "/assets/images/recipes/dorado-macher-dopeyaja.jpg"
categories: [মাছের তরকারী]
---

বাঙ্গালী মানেই মাছের জন্য পাগল। আমার মত যারা বিদেশে থাকেন, তাদেরও নিশ্চয়ই আমার মত তাজা মাছ খাওয়ার
জন্য মন কাঁদে। দেশী মাছ বাংলাদেশী দোকানে ফ্রোজেন অবস্থায় পাওয়া গেলেও তাজা মাছের একমাত্র উৎস হচ্ছে বিদেশী
মাছ। চলুন দেখে নেই কিভাবে দেশী স্টাইলে বিদেশী ডোরাডো মাছের দোপেঁয়াজা রান্না করবেন।

## উপকরণ

- ডোরাডো মাছ (মাঝারি সাইজের ১ টি)
- টমেটো (৩-৪ টি)
- পেয়াজ (১ কাপ)
- হলুদের গুড়া (১ চা চামচ)
- মরিচের গুড়া (১ চা চামচ)
- লবন (স্বাদমতো)
- পেয়াজ কলি (পরিবেশনের জন্য)
- ধনে পাতা (পরিবেশনের জন্য)

![ডোরাডো মাছের দোপেঁয়াজা](/assets/images/recipes/dorado-macher-dopeyaja.jpg)

## রন্ধনপ্রণালী

প্রথমেই মাছের আইশ ছাড়িয়ে ধুয়ে নিয়ে টুকরা করে কেটে নিন। একটু হলুদের গুড়া মাখিয়ে হালকা করে ভেজে নিন।
ডোরাডো মাছ খুব সহজেই রান্না হয়ে যায়। তাই ১-২ মিনিটের বেশি রান্না করার প্রয়োজন নেই।

এবারে কড়াইয়ে তেল নিয়ে তাতে পেয়াজ কুচি দিয়ে দিন। পেয়াজ একটু নরম হয়ে এলে তাতে ছোট ছোট টুকরা করে
কাটা টমেটো, হলুদ-মরিচের গুড়া, লবন দিয়ে মশলাটা কষিয়ে নিন। কিছুক্ষনের ভেতরেই টমেটোর টুকরাগুলো গলে যাবে।
এবারে এতে ভেজে রাখা মাছ দিয়ে মিনিট পাঁচেক রান্না করুন। নামানোর ঠিক আগে আগে পেয়াজ কলি কুচি আর ধনে
পাতা কুচি ছড়িয়ে দিন।
